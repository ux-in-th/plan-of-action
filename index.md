## ขั้นต่อไปสำหรับชุมชน UX/HCI ในประเทศไทย

ในเวิร์คช็อบเพื่อรวมกลุ่มชุมชน UX/HCI ในไทย
วันที่ 11 มิถุนายน 2560 เราได้มุ่งวางแผนดังนี้
ในแต่ละข้อย่อย เราระบุสิ่งที่คุณผู้อ่านสามารถช่วยได้ง่ายๆ

### 1. Collaboration: 
สร้างโครงสร้างพื้นฐานที่เอื้อให้เกิดความร่วมมือในชุมชนเอง และทำให้คนนอกชุมชนสามารถหาติดต่อคนในชุมชนได้สะดวก


#### 1.1 People Directory: สมุดหน้าเหลืองของคนที่ทำ UX/HCI

*วิศัยทัศน์:* มีแหล่งรวบรวมคน/บริษัทที่ทำ UX/HCI ที่เดียว หากคนภายในชุมชนมีโอกาส (เช่นมีโครงการใหญ่ที่ต้องการผู้ร่วมงาน) และต้องการหาผู้ร่วมงานที่มีความสามารถด้านต่างๆ ก็สามารถติดต่อมาที่ผู้ดูแล People Directory ซึ่งจะทำการจับคู่ความต้องการ กับบริษัท/บุคคลากรที่อยู่ในชุมชน  หากคนภายนอกชุมชน UX/HCI ต้องการเสนอโอกาส (เช่นมีเงินทุนให้โครงการ) ก็สามารถ ติดต่อมาที่ People Directory ที่จะกระจายข่าวไปให้คนที่สนใจ เราจะประสานงานไปที่ TCDC Connect ให้ host รายชื่อและจัดทำ matchmaking (TCDC Connect มีทำแบบนี้อยู่แล้ว แต่ไม่มีสาย UX/HCI)

**ผู้ประสานงานหลัก** กวาง สุพร พงษ์นุ่มกุล [<ux.in.th+people@gmail.com>]<mailto:ux.in.th+people@gmail.com>

*คุณจะช่วยได้อย่างไร?:* ส่งรายละเอียดของคุณไปให้กวาง (ชื่อ, ชื่อบริษัท, เขียนเกี่ยวกับด้านที่สนใจทำ 2–3 ประโยค)

#### 1.2 Book Directory

*วิศัยทัศน์:* มีรายการหนังสือ UX/HCI แนะนำให้คนที่อยากเรียนรู้ ไม่ว่าจะเป็นระดับเริ่มต้น หรือระดับสูง เมื่อมีรายการหนังสือที่ชุมชนเห็นด้วยว่า **ต้องมี** ก็จะประสานงานกับทาง TCDC ให้จัดหาหนังสือเหล่านี้ไว้ในห้องสมุด ทำให้คนไทยสามารถเข้าถึงความรู้เหล่านี้ได้

ดูและเพิ่มรายการหนังสือได้ [ที่นี่](https://docs.google.com/spreadsheets/d/1Odz-WXQNbJxC3ZgBv2sCDJ39YkbPdxA1d9yQp1rnnU0/edit)

**ผู้ประสานงานหลัก**  Natt Phenjati <ux.in.th+library@gmail.com>

*คุณจะช่วยได้อย่างไร?:* เข้าไปเพิ่มหนังสือที่คุณแนะนำได้ในลิงค์ข้างต้น

#### 1.3 Survey & promote funding sources

*วิศัยทัศน์:* ในไทยนั้นมีแหล่งทุนที่สามารถเอามาใช้เพื่อสนับสนุนการสร้างชุมชน UX/HCI หรือโครงการ UX/HCI เช่นจาก SIPA, NIA, NSTDA, และมหาวิทยาลัยอื่นๆ ชุมชนเราจะประสานงานกับแหล่งทุนเหล่านี้เพื่อเอามาใช้สนับสนุนกิจกรรมต่างๆ ในหน้านี้และกิจกรรมที่จะเกิดขึ้นในอนาคต

**ผู้ประสานงานหลัก** ต้อง กรัณย์ วระพงษ์สิทธิกุล <ux.in.th+funding@gmail.com>

*คุณจะช่วยได้อย่างไร?:* หากคุณเห็นที่ไหนประกาศว่ามีให้ทุนที่สามารถใช้ทาง UX/HCI ได้ให้ส่งข้อมูลให้ต้องด้วย

### 2. Event

*วิศัยทัศน์:* มีที่ให้คนที่อยู่ในชุมชนได้พบปะกันต่อเนื่องเพื่อขับเคลื่อนชุมชนต่อไป โดยอีเวนท์ควรมีประโยชน์ทั้งในด้านปัจจบัน (เพื่อเพิ่มความรู้ให้ผู้ร่วมงานแต่ละคน) และในอนาคต (ที่ผู้ร่วมงานแต่ละคนอุทิศความรู้ ความสามารถ และ connection แก่ชุมชน ให้พัฒนาต่อไป)

ในปัจจุบันนั้นมีหลายสถานที่ที่ให้ใช้งานได้ฟรี เช่น TCDC, HUBBA, SIPA สิ่งที่ต้องการคือแกนนำของชุมชนที่จะจัดให้มีอีเวนท์เหล่านี้เกิดขึ้น (เช่น คิดหัวข้อ, เชิญผู้บรรยาย, โปรโมต, ประสานงานอื่นๆ)

**ผู้ประสานงานหลัก** ต้อง กรัณย์ วระพงษ์สิทธิกุล <ux.in.th+event@gmail.com>

*คุณจะช่วยได้อย่างไร?:* หากคุณมีความสามารถในการจัด event ให้ติดต่อต้อง เพื่อเข้าร่วมทีม

### 3. Media

#### 3.1 สร้างสื่อการเรียนรู้ interactive สำหรับการศึกษา

*วิศัยทัศน์:* แอพลิเคชั่นที่แสดง UI แบบดีและไม่ดีเปรียบเทียบ ทำให้ผู้ต้องการศึกษาด้านนี้สามารถเรียนรู้จากตัวอย่างได้ อาจารย์สามารถนำแอพลิเคชั่นนี้ไปใช้ในการสอนได้

**ผู้ดำเนินการหลัก** ออฟ เสฐียรพงศ์ จึงอุดมพร <ux.in.th+media@gmail.com>

*คุณจะช่วยได้อย่างไร?:* หากมีไอเดียหัวข้อที่ควรจะเพิ่มในแอพลิเคชั่นนี้ให้ติดต่อส่งข้อมูลให้ออฟ


#### 3.2 สร้าง Medium เป็นแหล่งรวมบทความ UX/HCI ภาษาไทย

*วิศัยทัศน์:* เมื่อคนต้องการอ่านบทความ UX/HCI ภาษาไทย ก็สามารถเข้ามาหาได้ในทีเดียว ในอนาคตเราอาจจะมีระบบ peer-review โดยผู้เขียนบทความสามารถส่งให้คนอื่นในชุมชนอ่านและแนะนำขัดเกล่าก่อนที่จะตีพิมพ์ออนไลน์

**ผู้ประสานงานหลัก** ออฟ เสฐียรพงศ์ จึงอุดมพร <ux.in.th+articles@gmail.com>

*คุณจะช่วยได้อย่างไร?:* ส่งที่อยู่ของบทความที่คุณเขียน (เช่นบน blog ของคุณ ก็ส่ง URL) ไปให้ออฟ


#### 3.2 เขียนหนังสือ UX/HCI

*วิศัยทัศน์:* มีหนังสือด้าน UX/HCI ที่มุ่งเพิ่มเติมองค์ความรู้ภาษาไทยในด้านที่ยังไม่มีหนังสือ

**ทีมดำเนินการ**  <ux.in.th+book@gmail.com>
* กวาง สุพร พงษ์นุ่มกุล
* มุก ทิพยา จินตโกวิท
* ตั้ม พรพงษ์ โสภณสกุลรัตน์

*คุณจะช่วยได้อย่างไร?:* เห็นว่ามีหัวข้ออะไรที่จำเป็นเร่งด่วนสำหรับชุมชน UX/HCI ในไทย ที่ยังไม่ได้รับการครอบคลุมจากหนังสือหรือสื่ออื่นๆ ให้ส่งอีเมลให้กับทีม

#### 3.3 ทำซับไตเติลวิดีโอให้ความรู้ UX/HCI ภาษาไทย

*วิศัยทัศน์:* คนไทยสามารถเข้าไปดูวิดีโอออนไลน์ที่ให้ความรู้ UX/HCI โดยไม่มีกำแพงภาษา เราจะเพิ่มซับไตเติลภาษาไทยให้กับวิดีโอดีๆ ที่มีอยู่แล้วออนไลน์ และจะสร้าง pLaylist เพื่อแนะนำวิดีโอเหล่านี้ให้ศึกษาหรือใช้เป็นสื่อการสอน และสื่อโฆษณาวงการ UX/HCI  เราสามารถร่วมมือกับทีมที่ CHIUXIndo ที่สร้างวิดีโอเหล่านี้ไว้บ้างแล้ว

**ผู้ประสานงานหลัก** ต้อง กรัณย์ วระพงษ์สิทธิกุล <ux.in.th+subtitle@gmail.com>

*คุณจะช่วยได้อย่างไร?:* ถ้าเจอวิดีโอภาษาอังกฤษอันไหนดีๆ ให้ส่งลิงค์ให้ต้อง ต้องจะประสานงานหาอาสาสมัครมาช่วยแปลซับไตเติลให้เป็นภาษาไทย

### 4. จัดต้ัง ACM SIGCHI Local Chapter ใน ไทย

เนื่องจากเราจะดันด้านต่างๆ ข้างต้นแล้ว การจัดตั้ง Local Chapter จะมีผลดีดังนี้

1. เอาประเทศไทยขึ้นในแผนที่โลกว่าเรามีกลุ่มชุมชน UX/HCI เข้มแข็ง
2. สามารถเอาชื่อ ACM มาใช้ได้สำหรับการติดต่อขอทุนจากหน่วยงานภาคธุรกิจและภาครัฐ

**ผู้ประสานงานหลัก** มุก ทิพยา จินตโกวิท <ux.in.th+chapter@gmail.com>

**สมาชิกแกนนำ** 

* มุก ทิพยา จินตโกวิท
* เป้ Nuanphan Kaewpanukrungsi
* ต้อง กรัณย์ วระพงษ์สิทธิกุล
* กวาง สุพร พงษ์นุ่มกุล
* เข็ม ชัชวาล วัชรมโนธรรม

*คุณจะช่วยได้อย่างไร?:* เราต้องการชื่อสมาชิก (แค่ชื่อและสังกัด ไม่ต้องเสียค่าใช้จ่าย) จำนวนสิบคน ส่งอีเมล์ไปหามุกด้านตามข้างต้น

### 5. รายงานสถานการณ์ชุมชนของ UX/HCI ในไทยต่อโลก

มุก ทิพยา จินตโกวิท จะไปร่วมการประชุมวิชาการ [INTERACT 2017](https://www.interact2017.org/) เพื่อรายงานความก้าวหน้าของชุมชน UX/HCI ในประเทศไทยต่อโลก และเพื่อหาความร่วมมือกับ Local Chapter อื่นๆ

**ผู้ประสานงานหลัก** มุก ทิพยา จินตโกวิท <ux.in.th+publicity@gmail.com>

*คุณจะช่วยได้อย่างไร?:* หากมีอะไรในชุมชน UX/HCI ในไทยที่ควรจะบอกให้โลกรู้ เขียนไอเดียของคุณส่งไปให้มุกได้ที่อีเมล์ข้างต้น
